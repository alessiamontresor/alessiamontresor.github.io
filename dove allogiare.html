<!DOCTYPE html>
<html>
<head>
<title>Dove alloggiare</title>
</head>
<body>

<h1>Dove alloggiare in Sardegna per una settimana</h1>
<p>La Sardegna è tutta bella, quindi risulta sempre difficile scegliere l’itinerario migliore una volta che budget e tempi sono ristretti.<br>
    Quello che possiamo dirti è che ci sono sicuramente delle differenze tra Nord e Sud della regione che possono rendere una parte preferibile all’altra, in base alle tue esigenze.<br>
    Ad esempio, le spiagge del sud sono più selvagge e incontaminate mentre quelle del nord sono più affollate e mondane e per questo la parte settentrionale è anche un po’ più cara.<br>
    Detto ciò, naturalmente tutto dipende dalle tue preferenze e dal tuo modo di viaggiare. Vediamo alcune delle migliori località dove alloggiare in Sardegna.<br>
    Consiglio numero uno: sia che tu scelga di villeggiare nella parte settentrionale così come in quella meridionale visitare la Sardegna con l’auto è di grandissimo aiuto, perché potrai visitare le splendide spiagge e calette dell’isola<br> 
    (se l’idea ti stuzzica guarda qui le offerte di Moby per chi decide di viaggiare con la propria auto verso la Sardegna).<br>
    In caso ti sia impossibile viaggiare in auto, scegli di soggiornare in una zona strategica che vi permetta di spostarvi anche con i mezzi.</p>

<h1>La Sardegna del Nord</h1>
<p>Il nord della Sardegna è noto per le sue bellezze naturali e la movida; qui da non perdere sono la Costa Smeralda, Porto Rotondo, Golfo Aranci, Santa Teresa, San Teodoro.<br>
Per la Costa Smeralda, consigliamo di soggiornare a Cannigione. Situata in posizione strategica nel Golfo di Arzachena e al contempo tra le più economiche della Costa Smeralda,<br>
Cannigione è una località balneare ricca di vita: ci sono negozi, ristoranti, locali e ogni sera le strade del centro vengono chiuse al traffico per il mercato dell’artigianato.<br>
Cannigione è la località giusta dove soggiornare in Sardegna sia per famiglie che per giovani che vogliono visitare la Costa Smeralda senza spendere una fortuna, sebbene non sia tanto affascinante quanto altri villaggi della zona.<br>
Un’altra opzione potrebbe essere Palau, anch’essa ben posizionata, dove i prezzi degli alloggi sono un po’ più cari ma è comoda anche perché dal porto partono i traghetti per l’isola della Maddalena.<br>
Golfo Aranci è un’altra zona strategica dove alloggiare in Sardegna, in quanto vicina alla Costa Smeralda, a San Teodoro, a molte spiagge come cala Sabina, Cala Sassari, Cala Banana ed è perfetta come punto di partenza<br>
per le escursioni all’arcipelago della Maddalena oppure alle splendide Tavolara e Molara.<br>
San Teodoro è una località molto carina, famosa per la movida notturna. Poichè dotata di beach bus per le spiagge della zona, di cui la più bella e consigliata è la Cinta, è anche il luogo ideale dove dormire in Sardegna per chi non viaggia con l’automobile.<br>
<br>
Inoltre, trovandosi in una posizione strategica permette di visitare con facilità tutte le splendide spiagge della costa nordorientale. Budoni può essere un’alternativa attraente per chi viaggia in auto in quanto il paesino è meno bello ma è anche meno caro.<br>
Santa Teresa è una delle scelte migliori in assoluto dove soggiornare in Sardegna, per posizione, bellezza delle spiagge, possibilità di fare escursioni per la Maddalena o per la Corsica,<br>
inoltre offre una vivace vita notturna oltre a ristoranti e gelaterie perfette per una passeggiata serale.<br>
Un’altra località consigliata dove dormire in Sardegna è Alghero. Offre tutte le comodità di una piccola città, ha il servizio bus che porta al Lido, la spiaggia di Alghero, e alle altre spiagge della zona.<br>
Inoltre, il centro storico è molto bello e caratteristico con le mura e le torri medievali, ci sono locali, pub e ristoranti.<br>
Da Alghero è facile arrivare in automobile a Stintino, all’Asinara e scendere fino a Bosa, tutta l’area è ricca di siti archeologici e spiagge splendide.<br>
L’Ogliastra è una regione situata nella parte centro-orientale dell’isola ed è una delle migliori zone dove pernottare in Sardegna, soprattutto per chi cerca località poco affollate anche in alta stagione.<br>
Si tratta inoltre di una delle zone dove passare il tempo in modo unico senza dover stare al mare o in spiaggia. Tra queste i centri migliori dove passare le vacanze sono: Santa Maria Navarrese o Tortolì.<br> 
Se scegliete questa parte della Sardegna, ricordatevi che l’auto è indispensabile.</p>
</body>
</html>