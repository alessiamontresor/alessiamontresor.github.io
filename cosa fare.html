<!DOCTYPE html>
<html>
<head>
<title>Una settimana in Sardegna: cosa fare</title>
<p>C’è davvero l’imbarazzo della scelta su cosa fare durante la tua settimana in Sardegna, ma non preoccuparti, noi siamo qui proprio per aiutarti nell’ardua decisione. 
    Ecco qui un elenco dettagliato che include un coast to coast all’insegna di mare arte e movida.</p>
<ol>
    <li>La Costa Smeralda</li>
    <p>Si attracca a Olbia, quindi ci concentreremo sul Nord dell’isola: troppo lontana Cagliari, troppo poco il tempo a disposizione. Accendiamo i motori, si sbarca! 
    Destinazione: Costa Smeralda. La Spiaggia del Principe è il posto ideale per entrare subito in un’altra dimensione. 
    Anche Romazzino rende bene l’idea di quella che sarà una settimana da sogno. 
    Ormai calati nella parte in serata si resta in zona, a Porto Cervo: la cena nel villaggio resta un lusso per pochi, ma una passeggiata tra boutique e vip è assolutamente gratuita.</p>
    <li>In barca nell’Arcipelago di La Maddalena</li>
    <p>La mattina dopo si fa rotta verso Nord, c’è in programma il tour dell’Arcipelago di La Maddalena.
        Chi ha voglia di alzarsi presto può fermarsi prima alla Roccia dell’Orso, per ammirare la scultura naturalistica e un panorama mozzafiato. 
    Poi via in barca: una visita al borgo di La Maddalena, un tuffo nelle acque di Spargi, un tremito davanti a Budelli, una tappa a Santa Maria, un’emozione nella garibaldina Caprera.
    A metà sera si rientra in porto e si parte per Tempio Pausania: un po’ di relax nel verde dell’entroterra e una cena tradizionale sono la cosa migliore dopo due giorni tutti d’un fiato.</p>
    
</ol>